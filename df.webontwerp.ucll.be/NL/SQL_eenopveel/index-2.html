<!DOCTYPE html>
<html lang="nl">
  
<!-- Mirrored from df.webontwerp.ucll.be/NL/SQL_eenopveel/index.html by HTTrack Website Copier/3.x [XR&CO'2014], Mon, 18 Dec 2023 15:09:26 GMT -->
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../../assets/styles/stijl.css">
    <link rel="stylesheet" href="../../../cdnjs.cloudflare.com/ajax/libs/highlight.js/11.7.0/styles/vs2015.min.css">
    <script src="../../../cdnjs.cloudflare.com/ajax/libs/highlight.js/11.7.0/highlight.min.js"></script>
    <script>
      hljs.highlightAll();
    </script>
    <title>SQL: Eén-op-veel relaties</title>
  </head>

  <body>
    <header id="top">
      <div class="container">
        <nav>
          <ul>
            <li><a href="../index.html">Home</a></li>
            <li><a href="../leerpad/index.html">Leerpad</a></li>
            <li><a href="../model_menu/index.html">Modelleren</a></li>
            <li><a href="../SQL_menu/index.html">SQL</a></li>
            <li><a href="../FAQ/index.html">FAQ</a></li>
          </ul>
        </nav>
      </div>
    </header>
    
  <main>
    <blockquote>
      <p>
        <span class="citaat">Why did the database administrator leave his wife?<br>She had
          one-to-many relationships.</span>
        <br>
        &mdash;onbekende auteur
      </p>
    </blockquote>
    <h1>Eén-op-veel relaties</h1>
    <p></p>
    <section class="leerdoel">
      <ul></ul>
    </section>
    <p>
      In het volgend hoofdstuk introduceren we SQL-query’s die meerdere tabellen
      gebruiken: <code>JOINS</code>. Je hebt dan natuurlijk een schema nodig dat
      uit <em>meerdere tabellen</em> bestaat. Dit hoofdstuk laat je kennismaken met
      een één-op-veel relatie tussen twee tabellen. In één van de <a href="../model_logisch/index.html">
        volgende lessen over modelleren
      </a> wordt dit volledig uitgewerkt. Hier vind je enkel een korte inleiding.
    </p>

    <h2>Twee tabellen</h2>
    <p>
      In de vorige hoofdstukken werden de verschillende componenten van een <code>SELECT</code> statement uitgewerkt. Als basis gebruikten we een tabel die de vertaling
      was van dit conceptueel model:
    </p>
    <figure class="center">
      <img src="../../assets/select/opo_conceptueel.svg" alt="Conceptueel model van een OPO">
    </figure>
    <h3>Aparte tabellen</h3>
    <p>
      Dit schema heeft één <em>entiteittype</em> (‘Opleidingsonderdeel’) met een
      aantal <em>attributen</em>. Eén van die attributen is de lectorcode van de
      coördinator van het OPO. Elk OPO heeft immers een unieke coördinator. Het
      ligt voor de hand om een tweede entiteittype ‘Lector’ toe te voegen aan
      het schema. We hebben immers heel wat informatie over lectoren. Dit
      entiteittype bevat informatie over alle lectoren, niet alleen de
      coördinatoren van een OPO. Een naïeve poging is volgende figuur:
    </p>
    <figure class="center">
      <img src="../../assets/een-op-veel-SQL/2_losse_entiteittypes.svg" alt="Twee onafhankelijke entiteittypes: een slecht idee!">
    </figure>
    <p>
      Als je dit vertaalt naar PostgreSQL krijg je twee aparte tabellen. Deze
      structuur is echter een <em>bron van problemen</em>. We vermelden twee
      mogelijke fouten:
    </p>
    <ul>
      <li>
        Iemand voegt een rij (= een nieuw opleidingsonderdeel) toe aan de tabel
        ‘Opleidingsonderdeel’ met een coördinator die niet in de tabel ‘Lector’
        zit.
      </li>
      <li>
        Iemand verwijdert een rij in de tabel ‘Lector’. De lector uit deze rij
        is echter ook coördinator van een OPO.
      </li>
    </ul>
    <p>
      Beide bewerkingen zorgen ervoor dat de databank fouten zal bevatten. Je
      kan dan van sommige OPO’s geen info meer opzoeken over de coördinator van
      het OPO. Dat is niet toelaatbaar. <em>Je wilt dat je RDBMS (‘Relationeel DataBase Management Systeem’) je
        beschermt tegen operaties die fouten introduceren in het schema</em>.
    </p>

    <h3>Gekoppelde tabellen</h3>
    <p>
      Het probleem is natuurlijk dat de twee tabellen niet zomaar los van elkaar
      mogen bestaan. <em>Er is een relatie tussen beide</em>. Het conceptueel
      model uit volgende figuur maakt deze relatie zichtbaar:
    </p>
    <figure class="center">
      <img src="../../assets/een-op-veel-SQL/gekoppelde_entiteittypes.svg" alt="tussen beide entiteittypes bestaat een relatie">
    </figure>
    <p>
      Van rechts naar links lees je de relatie als ‘is coördinator van’, van
      links naar rechts zou het dan iets kunnen worden in de stijl van ‘heeft
      als coördinator’. Elke OPO heeft minstens één en maximum één (dus juist
      één) coördinator. Niet elke lector is coördinator van een OPO, maar een
      lector kan mogelijk wel van meerdere OPO’s coördinator zijn. De
      kardinaliteit aan de kant van Lector is dus (0, N). Dit is dus een
      voorbeeld van een één-op-veel relatie.
    </p>
    <p>
      Merk op dat het attribuut ‘Coordinator’ uit een eerdere figuur is
      weggevallen. Het is immers vervangen door een relatie met een nieuw
      entiteittype ‘Lector’ omdat we de behoefte voelen om meer dan alleen maar
      een nummer bij te houden van een lector.
    </p>

    <h3>Vertaling naar relationeel model</h3>
    <p>
      Hoe vertaal je nu deze één-op-veel relatie naar een <em>relationeel</em> model?
      PostgreSQL is immers een voorbeeld van een relationele databank. Als we het
      <em>conceptueel</em> model uit de vorige sectie willen vertalen naar een <em>logisch</em> model, zal dat logisch model een relationeel model moeten zijn.
    </p>
    <p>
      Over logische modellen hoor je alles in detail in het hoofdstuk <a href="../model_logisch/index.html">‘Logisch datamodel’</a>. Dit deel heeft enkel als doel om je hiermee kort te laten kennismaken
      zodat we het volgend deeltje in onze verkenning van de taal SQL (nl.
      <code>JOIN</code>) kunnen uitwerken. Het logisch model ziet er als volgt
      uit:
    </p>
    <figure class="center">
      <img src="../../assets/een-op-veel-SQL/logisch.svg" alt="Logisch model voor deze relatie">
    </figure>
    <p>
      Voorlopig volstaat het dat je dit diagram kan lezen en dat is niet eens zo
      moeilijk:
    </p>
    <ul>
      <li>
        Elk entiteittype wordt een tabel, voorgesteld door een rechthoek met een
        titel: Opleidingsonderdeel en Lector.
      </li>
      <li>Elk attribuut van een entiteittype wordt een kolom in de tabel.</li>
      <li>
        Elke tabel heeft een ‘primary key’ (PK), hier voorgesteld <span style="background-color:yellow">in het geel</span>. Die primaire sleutel heeft een unieke waarde voor elke rij in de
        tabel.
      </li>
      <li>
        Elk opleidingsonderdeel heeft verplicht één coördinator. Er is dus een
        relatie tussen beide tabellen. In de tabel ‘Opleidingsonderdeel’ is een
        kolom ‘Coordinator’ toegevoegd. Deze kolom is een zogenaamde ‘Foreign
        Key’ (FK, ‘vreemde sleutel’, <span style="background-color: #0f0">aangeduid in het groen</span>) omdat elke waarde van deze kolom moet voorkomen als PK van de
        Lector-tabel.
      </li>
      <li>
        De verbinding tussen beide tabellen maakt duidelijk dat de inhoud van de
        kolom overeenkomt met de waarde van de kolom ‘Lector_id’. Het symbool
        (twee streepjes) in de <span style="color:#33f">kleine blauwe cirkel
        </span> geeft aan dat elk opleidingsonderdeel verplicht één lector als coördinator
        heeft.
      </li>
      <li>
        Omgekeerd betekent het symbool in de <span style="color:#ff8000">grotere oranje cirkel</span> dat elke lector coördinator kan zijn van nul (bolletje) of één of meerdere
        OPO's (kraaienpoot).
      </li>
    </ul>

    <p>
      Dit logisch model wordt tenslotte geconverteerd naar een <em>fysiek</em> model,
      waarbij we nog meer informatie specifiëren die afhangt van de specifieke eigenschappen
      van het gekozen RDBMS (in ons geval PostgreSQL). Een voorbeeld is bijvoorbeeld
      de datatypes van de kolommen.
    </p>
    <p>
      Het fysiek model werd getekend met DBSchema. Ook daarop komen we <a href="../SQL_DBschema/index.html">later</a>
      uitgebreid terug. Dit fysiek model komt overeen met het logisch model, in een
      iets andere notatie (bemerk de <span style="color:rgb(120,160,190)">blauwe vertrekkende pijl</span> die aangeeft dat dit veld een FK is die verwijst naar de <span style="color:rgb(164,143,72)">
        geelbruine aankomende pijl
      </span> bij lector_id). Ook heeft elk veld een datatype gekregen (<code>char</code>, <code>date</code>, …):
    </p>
    <figure class="center">
      <img src="../../assets/een-op-veel-SQL/lector-opo.png" alt="fysiek model met twee tabellen en één-op-veel relatie">
    </figure>
    <p>Deze één-op-veel relatie toevoegen in de databank gaat als volgt:</p>
    <ol>
      <li>Maak eerst de tabel ‘lector’.</li>
      <li>
        Zoek naar de primaire sleutel (‘primary key’) van de lectortabel. Deze
        primaire sleutel is het veld ‘lector_id’. Het datatype van deze primaire
        sleutel is een <code>char(8)</code>, want een lectorcode begint altijd
        met een ‘u’ gevolgd door zeven cijfers. Merk op dat we eigenlijk de
        benamingen ‘veld’ en ‘kolom’ door elkaar gebruiken.
      </li>
      <li>
        In de tabel ‘opleidingsonderdeel’ moet er nu een kolom gemaakt worden
        met exact hetzelfde datatype als het datatype van de primaire sleutel in
        de lectortabel, dus ook een <code>char(8)</code>. We noemen dit ‘de
        primaire sleutel overbrengen’ en spreken in de OPOtabel over een
        ‘externe sleutel’ (of ‘foreign key’).
      </li>
      <li>
        Deze twee kolommen koppel je nu m.b.v. een beperking (<code>constraint</code>).
      </li>
      <li>Voer nu <em>eerst</em> de data in in tabel ‘lector’.</li>
      <li>
        <em>Daarna</em> kan je tabel ‘opleidingsonderdeel’ vullen met rijen.
      </li>
    </ol>

    <h2>Realisatie in je eigen schema</h2>
    <p>
      Vanaf hier moet je zelf de handen uit de mouwen steken en <em>de twee tabellen effectief aanmaken</em>. We willen immers dat je straks in je eigen tabellen informatie kan
      toevoegen en verwijderen en dat kan niet als we iedereen in dezelfde tabel
      laten werken. Start dus pgAdmin en voer de volgende stappen ook effectief
      uit.
    </p>
    <p>
      Als je onderstaand stappenplan (gebaseerd op de stappen in vorige sectie)
      volgt, bekom je twee gekoppelde tabellen, gevuld met data. Hierop volgen
      dan enkele kleine oefeningen. In het volgend hoofdstuk over <code>JOIN</code> gebruiken we dan dit schema als basis.
    </p>
    <section class="taak">
  <div>
        <ol>
          <li>
            De volgende stappen gaan ervan uit dat iedereen een eigen schema
            heeft met als naam ‘rxxxxxxx’, waarbij je natuurlijk je eigen
            r-nummer gebruikt. Het gemakkelijkst is dat je de pooling connectie
            gebruikt op 62324.
          </li>
          <li>
            Kijk na of er in je schema eventueel al een tabel
            ‘opleidingsonderdeel’ of ‘lector’ aanwezig is. Als dat het geval is,
            verwijder dan deze tabel met een <code>DROP TABLE …</code> in een query
            tool. Remember: ofwel gebruik je voor elke tabelnaam eerst de naam van
            het schema, gevolgd door een punt en dan de tabelnaam, ofwel zet je je
            <code>search_path</code> goed.
          </li>
          <li>
            Download het bestand <a href="../../assets/een-op-veel-SQL/lector-opo-SQL.txt">‘lector-opo-SQL.txt’</a>. De volgende stappen gebruiken stukjes uit deze SQL code om alles
            te bouwen en te vullen met data. Je kan telkens het stukje kopiëren
            uit dit tekstdocument en dat dan plakken in je query tool en
            uitvoeren.
          </li>
          <li>
            Maak de tabel ‘lector’ door de <code>CREATE</code> code uit te voeren
            voor deze tabel uit het bestand dat je zonet gedownload hebt. Niets nieuws
            te zien hier: twee velden zijn niet verplicht, enkele verschillende datatypes,
            een primaire sleutel, …
          </li>
          <li>
            Maak nu de tabel ‘opleidingsonderdeel’ door het juiste stukje te
            kopiëren / plakken uit het txt-bestand. Over deze code moeten we een
            klein beetje uitleg geven:
            <pre><code>CREATE TABLE rxxxxxxx.opleidingsonderdeel (
  opocode char(6) NOT NULL ,

  ...

  coordinator char(8) NOT NULL ,
  CONSTRAINT pk_opleidingsonderdeel_opocode PRIMARY KEY ( opocode ),
  CONSTRAINT fk_opleidingsonderdeel_lector FOREIGN KEY ( coordinator )
    REFERENCES rxxxxxxx.lector( lector_id )
);</code></pre>
            <p>
              Deze laatste <code>CONSTRAINT</code> is nieuw. Vrij vertaald zegt deze
              beperking het volgende: “de kolom ‘coordinator’ van deze tabel verwijst
              naar de <em>primaire</em> sleutel ‘lector_id’ van de tabel ‘lector’
              en is dus een <em>vreemde</em> sleutel”. Het is een goed idee om elke
              <code>CONSTRAINT</code> een <em>zinvolle naam</em> te geven. In dit
              geval: ‘fk’ (voor ‘foreign key’) gevolgd door de twee namen van beide
              betrokken tabellen. De tool DBSchema die we later hiervoor zullen gebruiken,
              doet deze naamgeving automatisch.
            </p>
          </li>
          <li>
            Denk eens logisch na over <em>de juiste volgorde van het invullen van de data in de twee
              tabellen</em>. De OPOtabel hangt af van de lectortabel. Je kan pas een
            coördinator aanduiden voor een OPO als die al in de lectortabel
            bestaat. Vul dus eerst de lectortabel door een kopie / plak
            bewerking van de <code>INSERT</code> statements uit het txt-bestand.
            <pre><code>INSERT INTO rxxxxxxx.lector( lector_id, naam, voornaam, email, straat, nummer,
  gemeente, geboortedatum, van, tot, geslacht ) VALUES ( &#39;u0042352&#39;, &#39;Adriaens&#39;,
  &#39;Gerben&#39;, &#39;gerben.adriaens@ucll.be&#39;, &#39;Ankerstraat&#39;, &#39;12&#39;, &#39;1330 Rixensart&#39;,
  &#39;1984-02-16&#39;, &#39;2017-09-01&#39;, null, &#39;M&#39;);
INSERT INTO rxxxxxxx.lector( lector_id, naam, voornaam, email, straat, nummer,
  gemeente, geboortedatum, van, tot, geslacht ) VALUES ( &#39;u0057764&#39;, &#39;Bogers&#39;,
  &#39;Goedele&#39;, &#39;goedele.bogers@ucll.be&#39;, &#39;Elzasgang&#39;, null, &#39;2830 Willebroek&#39;,
  &#39;1979-09-09&#39;, &#39;2006-11-20&#39;, null, &#39;V&#39;);
INSERT INTO ...</code></pre>
          </li>
          <li>
            Tot slot, nu de lectortabel gevuld is, kan je de OPOtabel ook met
            data vullen. Dit keer doen we het met een CSV lijst. Kopieer deze
            regels uit de lijst en zet die in een nieuw .csv bestand. Importeer
            dit .csv bestand zoals (<a href="../SQL_CSV/index-2.html">zie hoofdstuk ‘CSV-bestand’</a>):<pre><code class="language-plaintext">opocode,studiepunten,naam,van,tot,taal,semester,coordinator
MBI71A,3,Probleemoplossend denken,2016-09-15,2022-09-14,nl,1,u0012047
MBI65X,4,Webontwikkeling 1,2017-09-15,2022-09-14,nl,1,u0012047
MBI66X,4,Webontwikkeling 2,2017-09-15,2022-09-14,nl,2,u0015529
MBI20X,3,MobieleToepassingen,2018-09-15,2023-09-14,nl,5,u0057764
MBI26A,6,Computersystemen,2013-09-15,2022-09-14,nl,6,u0041234
...</code></pre>
          </li>
          <li>
            Klaar! Voer een <code>SELECT * FROM ...</code> uit op beide tabellen
            om de data te bekijken.
          </li>
        </ol>
      </div>
  
</section>

    <h2>Reactie van het RDBMS op fouten</h2>
    <p>
      Maak nu volgende kleine oefeningen. Soms is het <em>expliciet de bedoeling om een fout te maken</em> zodat je leert de foutmeldingen van ons RDBMS goed te interpreteren.
    </p>

    <section class="taak">
  <p>
        Voeg een nieuwe lector toe. Het gaat om Anouk De Ridder met u-nummer
        u0012047. Ze woont in de Kerkstraat 23 in 3053 Haasrode, is geboren op 5
        mei 1994 en komt vandaag in dienst. Mailadressen aan UCLL zijn
        eenvoudig: voornaam.familienaam@ucll.be, dus dat kan je zelf
        samenstellen. Verklaar wat er gebeurt als je een <code>INSERT</code> met
        bovenstaande gegevens uitvoert.
      </p>
  
        <button>Toon / verberg oplossing</button>
        <div class="oplossing">
        <p>
          Je krijgt een foutmelding dat er al een lector met deze lectorcode
          bestaat. Aangezien de lectorcode de <em>primaire</em> sleutel is (en die
          dus
          <em>uniek</em> moet zijn) geeft het RDBMS een foutmelding en wordt de <code>INSERT</code>
          <em>niet uitgevoerd</em>. Ook hier merk je dat het nuttig is om je <code>CONSTRAINT</code> een zinvolle naam te geven: er is iets mis met primary key ‘lector_id’
          in de tabel ‘lector’:
          <pre><code>ERROR: duplicate key value violates unique constraint &quot;pk_lector_lector_id&quot;
DETAIL: Key (lector_id)=&quot;(u0012047)&quot; already exists.
SQL state: 23505</code></pre>
        </p>
      </div>
      
</section>

    <section class="taak">
  <p>
        Stomme typfout natuurlijk hierboven. Het u-nummer van Anouk is niet
        u0012047 maar wel u0099999. Voeg deze lector nu toe aan de tabel
        ‘lector’.
      </p>
  
        <button>Toon / verberg oplossing</button>
        <div class="oplossing">
        <p>
          Dit keer geen probleem als je iets in deze stijl hebt uitgevoerd:<pre><code>INSERT INTO rxxxxxxx.lector( lector_id, naam, voornaam, email, straat, nummer,
  gemeente, geboortedatum, van, tot, geslacht ) VALUES ( &#39;u0099999&#39;, &#39;De Ridder&#39;,
  &#39;Anouk&#39;, &#39;anouk.deridder@ucll.be&#39;, &#39;Kerkstraat&#39;, &#39;23&#39;, &#39;3053 Haasrode&#39;,
  &#39;1994-07-05&#39;, &#39;2022-10-15&#39;, null, &#39;V&#39;);</code></pre>
        </p>
        <p>
          De server antwoordt dat er met succes één rij is toegevoegd:<pre><code>INSERT 0 1

Query returned successfully in 85 msec.</code></pre>
        </p>
      </div>
      
</section>

    <section class="taak">
  <p>
        Nog dezelfde dag dat ze is toegevoegd aan de databank, beslist Anouk De
        Ridder dat ze toch geen lector wilt worden. Verwijder haar uit de tabel
        ‘lector’.
      </p>
  
        <button>Toon / verberg oplossing</button>
        <div class="oplossing">
        <pre><code>DELETE
FROM rxxxxxxx.lector
WHERE lector_id = &#39;u0099999&#39;</code></pre>
        <p>
          Je kan natuurlijk ook volgende code gebruiken, maar dan verwijder je
          wel <em>iedereen met deze naam</em>. Wie weet is er aan UCLL nog wel
          iemand met de naam ‘Anouk De Ridder’ en dan wordt deze persoon ook uit
          de tabel verwijderd:
          <pre><code>DELETE
FROM rxxxxxxx.lector
WHERE naam = &#39;De Ridder&#39; AND voornaam = &#39;Anouk&#39;. -- gevaarlijk!</code></pre>
        </p>
        <p>
          De server antwoordt dat er één rij succesvol verwijderd is:<pre><code>DELETE 1

Query returned successfully in 53 msec</code></pre>
        </p>
      </div>
      
</section>

    <section class="taak">
  <p>
        Verwijder Bram De Smet uit Leuven uit de lectortabel. Verklaar wat er
        gebeurt.
      </p>
  
        <button>Toon / verberg oplossing</button>
        <div class="oplossing">
        <p>
          Met deze code verwijder je de rij:<pre><code>DELETE
FROM rxxxxxxx.lector
WHERE voornaam = &#39;Bram&#39; AND naam = &#39;De Smet&#39; AND gemeente LIKE &#39;%Leuven&#39;</code></pre>
        </p>
        <p>
          De server geeft echter deze foutmelding:
          <pre><code>ERROR: update or delete on table &quot;lector&quot; violates foreign key constraint
  &quot;fk_opleidingsonderdeel_lector&quot; on table &quot;opleidingsonderdeel&quot;
DETAIL: Key (lector_id)=(u0012047) is still referenced from table &quot;opleidingsonderdeel&quot;.
SQL state: 23503</code></pre>
        </p>
        <p>
          Je leest deze foutmelding als volgt: “De tabel ‘opleidingsonderdeel’
          bevat minstens één rij die verwijst naar deze lector. Deze lector is
          dus coördinator van een OPO. Daarom mag die dus niet verwijderd
          worden.”. In het geval van Anouk De Ridder was er geen probleem, want
          haar u-nummer komt nergens in de OPOtabel voor en dus mag zij veilig
          verwijderd worden uit die tabel.
        </p>
      </div>
      
</section>

    <section class="taak">
  <p>
        Voeg tenslotte een nieuw OPO toe: ‘Bomen en grafen’ met code ‘MBI39A’.
        Dit OPO werd gegeven in het tweede semester, is dit jaar gestopt en liep
        van 15 september 2017 tot en met 14 september 2022. Het OPO werd in het
        Nederlands gegeven en had 3 studiepunten. Coördinator van het OPO was de
        lector met u-nummer ‘u0099998’. Schrijf de <code>INSERT</code>, voer uit
        en interpreteer het resultaat.
      </p>
  
        <button>Toon / verberg oplossing</button>
        <div class="oplossing">
        <p>
          Met deze code doe je de <code>INSERT</code>:
          <pre><code>INSERT INTO rxxxxxxx.opleidingsonderdeel( opocode, studiepunten, naam, van,
  tot, taal, semester, coordinator ) VALUES ( &#39;MBI39A&#39;, 3, &#39;Bomen en grafen&#39;,
  &#39;2017-09-15&#39;, &#39;2022-09-14&#39;, &#39;nl&#39;, 2, &#39;u0099998&#39;);</code></pre>
        </p>
        <p>
          De databankserver weigert om deze <code>INSERT</code> uit te voeren en
          geeft volgende foutmelding:
          <pre><code>ERROR: insert or update on table &quot;opleidingsonderdeel&quot; violates
  foreign key constraint &quot;fk_opleidingsonderdeel_lector&quot;
DETAIL: Key (coordinator)=(u0099998) is not present in table &quot;lector&quot;.
SQL state: 23503</code></pre>
        </p>
        <p>
          Aangezien er nog geen lector met deze lectorcode aanwezig is in de
          lectortabel, kan je geen nieuw OPO toevoegen met als coördinator deze
          lector. Pas als je deze lector hebt toegevoegd in de tabel ‘lector’,
          kan je het OPO toevoegen.
        </p>
      </div>
      
</section>
  </main>

    <footer>
      <div class="container">
        <p>
          <img src="../../assets/Logo_UCLL_negatief_RGB.png" width="100" height="53" alt="Logo UCLL Hogeschool"><br>&copy; 2023 — Steven Engels, Jan Van Hee
        </p>
        <p><a href="#top">&uarr; Naar top</a></p>
      </div>
    </footer>
    <script src="../../assets/js/func2.js"></script>
  </body>

<!-- Mirrored from df.webontwerp.ucll.be/NL/SQL_eenopveel/index.html by HTTrack Website Copier/3.x [XR&CO'2014], Mon, 18 Dec 2023 15:09:26 GMT -->
</html>